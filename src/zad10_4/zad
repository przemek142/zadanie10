Komputer składa się z wielu komponentów, na potrzeby zadania zakładamy, że
minimum potrzebne do działania to:

procesor (taktowanie, np. 3000MHz, zakładana temperatura przy takim taktowaniu i
maksymalna bezpieczna temperatura)
pamięć ram (ilość pamięci i taktowanie, np. 4096MB 1066MHz, zakładana temperatura
przy takim taktowaniu i maksymalna bezpieczna temperatura)
dysk twardy (pojemność, np. 128GB)
Każdy z powyższych elementów posiada też nazwę modelu, producenta i numer seryjny.

Procesor i pamięci ram można dodatkowo podkręcać, co oznacza, że można zwiększać
ich taktowanie (przykładowo jeśli nasz procesor miał taktowanie zegara na poziomie
2500MHz, to można go zwiększyć np. do 2800MHz). Analogicznie przy pamięciach ram.

Zakładana temperatura procesora wzrasta o 10 stopni na każde 100MHz taktowania, a
pamięci ram o 15 stopni na każde 100MHz więcej.

Problem polega na tym, że jeśli zbyt mocno podkręcimy procesor lub pamięci ram, to
zbyt wysoka temperatura spowodowałaby ich spalenie.

Z tego powodu komponenty te posiadają zabezpieczenie przed przegrzaniem. Jeśli
spróbujemy podkręcić dany komponent do takiego poziomu, że maksymalna temperatura
zostałaby przekroczona, to nie powinno się to udać (wyświetlamy ostrzeżenie).

Napisz program, który zasymuluje powyższy scenariusz. Utwórz przykładowy komputer,
spróbuj podkręcić jego wybrane komponenty do nieprawidłowego stanu. Samodzielnie
zaproponuj hierarchię klas i dziedziczenia, użyj też co najmniej jednego typu
abstrakcyjnego. W programie wykorzystaj wyjątki tam gdzie to uzasadnione, możesz
zaproponować dodatkowe elementy wykraczające poza treść zadania.

